<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>konec_sveta-2</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="konec_sveta-2" xml:lang="cs-CZ">
		<div class="Z-kladn--textový-r-meček">
			<p id="_idParaDest-1" class="MLP_uroven2_kapitola ParaOverride-1"><span class="CharOverride-1">Jedno odpoledne</span></p>
			<p class="MLP_text_bez1radku ParaOverride-1">Mojí největší touhou bylo sebrat se a&#160;hned ráno vypadnout z&#160;města. Ale když zařinčel budík, bylo jedenáct, když jsem dopíjel kafe, bylo půl třetí, a&#160;když zazvonil Pavlik, byly čtyři. Podle toho, jak světlo dopadalo na závěs v&#160;pokoji, musel být venku nádherný den. Vypil jsem s&#160;Pavlikem ještě jednoho turka a&#160;vyšli jsme na ulici.</p>
			<p class="MLP_text ParaOverride-1">Před zeleninou ve vedlejším baráku postával vedoucí, dvoumetrákový cikán, zhluboka kouřil a&#160;marně se snažil poškrábat na zádech. Z&#160;nitra krámu dunělo rádio. Deregulace nájemného byla opět odložena na neurčito. Hrubý domácí produkt klesl o&#160;dvě desetiny procenta. Na černém, ručně malovaném štítu byl vyveden nápis <span class="MLP_znak_kurziva_11b CharOverride-1">Zelenina u&#160;Emila</span><span class="MLP_znak_kurziva_11b CharOverride-2">.</span><span class="MLP_znak_kurziva_11b CharOverride-1"> </span>Kolem pokroucených, orientálně zdobných písmen levitovaly zasněné kedlubny, banány, ředkvičky a&#160;ananasy, neduživé a&#160;průsvitné, a&#160;na scvrklých celerech a&#160;mrkvičkách ve výloze posedávaly miliony drobounkých mušek. Vzduch byl plný zářícího prachu a&#160;chmýří. Světlem zalitá věž televizního vysílače stála po kotníky v&#160;brouzdališti domů jako atribut z&#160;verneovky. Jako by tam někde v&#160;té mlze nad stráněmi Žižkova už začínalo Ocelové město.</p>
			<p class="MLP_text ParaOverride-1">Pavlik zívnul: „Tak pudem někam na jedno…“</p>
			<p class="MLP_text ParaOverride-1">Svět kolem nás se zalykal nepřetržitými rozhovory. Nad kontinenty se vznášel neklidný, bzučivý opar řečí. Éter byl nabit neužitečnými informacemi. Bylo nepopsatelně příjemné jít s&#160;Pavlikem na pivo a&#160;mlčet.</p>
			<p class="MLP_text_bez1radku_-12-0- ParaOverride-1">U&#160;Pšenice je obyčejná občanská hospoda dole ve Vršovicích. Sedělo tam pár hostů, vzadu v&#160;lokále šťouchala mládež biliár. O&#160;provoz se tam staraly dvě ženské středního věku. Jedna točila, druhá nosila. A&#160;ta, co roznášela, měla na hlavě dva klobouky, jeden plátěný se širokou střechou, s&#160;natištěnými vlčími máky a&#160;jiným kvítím, a&#160;na něm ještě slaměný, zahradnický, natržený. Na krku se jí houpaly svářečské brýle. Normální srpnová odpolední legrace. Drobné zpest­ření údělu lehce obtloustlé, ničím nápadné pětačtyřicátnice. Ta druhá, vysoká, hubená, nehezká lasice v&#160;minisukni, měla klobouk jenom jeden, ale zato ohromný, s&#160;rozmarně zprohýbanou střechou.</p>
			<p class="MLP_text ParaOverride-1">Jinak se nic zvláštního nedělo. Zezadu přilétal dutý třesk koulí, smích a&#160;odpovídající komentáře. Vepředu u&#160;pultu pilo kafe s&#160;rumem několik chlapů, na kterých bylo vidět, že žijí přesně tak, jak vypadají. Řídké culíky, džíny z&#160;tržnice, padesátka na krku, dluhy, prostata, starosti s&#160;autem, blbá nespokojená manželka, blbá nespokojená dcera.</p>
			<p class="MLP_text ParaOverride-1">Sedli jsme si ke stolu do rohu sálu a&#160;připili si. Kolem nás se hrbilo nad pivem pár odpoledních švábů a&#160;podél stěn se plazil chraptivý šepot: „Ale to ti řikám, Otiku… špičkovej rum si můžeš udělat sám, a&#160;budeš se divit, neni to vůbec těžký… smícháš líh s&#160;vodou… tak na těch čtyrycet, víc ne… vobarvíš to karamelem, ale hlavně tam dáš tu tresť… podstata tresti, Otiku… je mravenčan butylnatej… rozumíš mi, Otiku… kyselina mravenčí a&#160;butanol, a&#160;taky vanilková esence… a&#160;Otiku, máš takovejdle rum! Takovej nekoupíš!“</p>
			<p class="MLP_text ParaOverride-1">Mlčeli jsme a&#160;dívali se z&#160;okna. Do zaprášeného skla se opřela příkrá záře. Vyrudlé fasády se rozsvítily řeznickou barvou západu. Nastala ta krátká chvíle, kdy se napříč městem otevírají nečekané průhledy ulicemi, kdy je možno v&#160;průrvách mezi střechami, komíny a&#160;vikýři spatřit, jak v&#160;nekonečné dálce tlačí bruneta po chodníku do kopce kočár s&#160;dítětem a&#160;kouše přitom tatranku, je možno vidět, jak drobky padají na svetřík a&#160;je možno zaslechnout: <span class="MLP_znak_kurziva_11b CharOverride-1">„Ňo to vížejo… Pudeme za babičkou… Babička udělá buci buci… buci buci…“ </span>Chvíle, kdy je možno pozorovat, jak na několik kilometrů vzdáleném balkóně z&#160;drolících se cihel, zavěšeném nad propastí Břevnova, stojí chlap ve zmačkaném pyžamu, otvírá o&#160;zábradlí lahvové pivo, a&#160;vítr donese až sem: <span class="MLP_znak_kurziva_11b CharOverride-1">„Csss!“ </span>Chvíle, kdy i&#160;tramvaje, lezoucí v&#160;dálce sem a&#160;tam po blyštících se stéblech kolejí, jsou předmětem jakési naprosto nepopsatelné, ale přeci jen ještě naděje…</p>
			<p class="MLP_text ParaOverride-1">Pavlik si poručil matjesy, já tlačenku a&#160;štok. Hospodská zapnula větrák a&#160;sama od sebe nám přinesla další pivo. Hosti postupně mizeli, až jsme nakonec zbyli v&#160;sále u&#160;vikslajvantového ubrusu jenom my dva a&#160;vepředu u&#160;nálevního pultu ty dvě ženské a&#160;pár chlapíků, kteří tam podle všeho sedávají denně.</p>
			<p class="MLP_text_bez1radku_-12-0- ParaOverride-1">Náhle z&#160;reproduktorů nad pultem vystřelila ryčná brazilská samba. A&#160;ta hubená, na hlavě pořád ten obrovský klobouk, vyšla tanečním krokem zpoza pípy a&#160;začala hodně, ale hodně vyzývavě tančit rovnou před těmi chlápky. Houpala se do rytmu, škubala pánví a&#160;bláznivě špulila namalovanou pusu. Po chvíli vytočila hlasitost na maximum a&#160;začala si laškovně povytahovat sukni. Vytahovat a&#160;zase stahovat. Najednou sebou mrskla, vyhrnula sukýnku a&#160;zavrtěla chasníkům před nosem vysedlou, povolenou zadnicí v&#160;kalhotkách. Přitom špulila pusu a&#160;bez přestání píchala křivým kramflekem do poškrábaného lina. Zadnice byla ve světle zářivek šedorůžová, posetá tmavě fialovými pupenci. A&#160;samba hrála, až sklenice drnčely.</p>
			<p class="MLP_text ParaOverride-1">Hubená přidala na rytmu a&#160;několikrát obtančila místnost. Pak zajela rukama pod blůzku, chvíli tam něco lovila, vytáhla podprsenku, roztočila ji nad hlavou a&#160;vítězně odmrštila. Jeden z&#160;chasníků ji v&#160;letu zachytil a&#160;posadil si ji na umaštěnou hlavu jako klobouček. Jako odměnu sklidil uznalé úsměvy, plné špatných zubů. A&#160;muzika hrála. A&#160;ta druhá, ta tlustá, ta už to nevydržela a&#160;zmizela za závěsem, aby se vzápětí zjevila se svářečskými brýlemi na očích a&#160;v&#160;černé motorkářské helmě. Chlapi se mazácky, zkušeně smáli. Tlustá přepochodovala s&#160;vysoko zdviženýma rukama před pultem jako mažoretka. K&#160;tomu vydávala rytmické ječivé zvuky. Vypadala jako návštěva z&#160;kosmu z&#160;černobílého amerického filmu z&#160;padesátých let. Jako jeden z&#160;těch vykulených brouků, co ve Ferdovi Mravenci postávají pod každou kopretinou. Najednou zvedla sukni, zavrtěla zadkem a&#160;sama se přes něj plácla. Bylo to, jako by se tam v&#160;tom zapadáku zničehonic vynořila bílá velryba.</p>
			<p class="MLP_text ParaOverride-1">Hubená do sebe kopla ve víru tance něčího panáka. Pak zahodila klobouk do kouta a&#160;nečekaně se vysoukala z&#160;blůzky. Ukázala podomácku oškrábaná podpaží, furiantsky mrskla jupkou o&#160;stůl a&#160;zatřásla divákům před obličejem myšíma kozama.</p>
			<p class="MLP_text ParaOverride-1">Chlapi zvážněli. Dostavil se ten přímý, ledově vážný zájem obyčejných lidí. Dostavila se chvíle, kdy se stejně dobře nemusí stát nic, jako dojít k&#160;vraždě. Udělalo se dusno. Bylo pozdě utíkat, vymlouvat se, bylo pozdě dělat ramena. Ženské se teprve rozehřívaly. Kroužily kolem sebe, dělaly, jako že „jó a&#160;né“, a&#160;házely kolem sebe cukrbliky. Celá ta scéna měla přídech takové nějaké nejstrašnější možné peep­show někde na předměstí Düsseldorfu.</p>
			<p class="MLP_text ParaOverride-1">Tu jeden vousáč vyskočil, překotil židli a&#160;přidal se. Bleskově si stáhl pruhované triko a&#160;úplně mimo rytmus začal prudce trsat a&#160;tleskat jako toreador. Po chvíli udělal pokus sundat si taky kalhoty, omylem si však zároveň s&#160;nimi stáhl i&#160;spodky, to mu přišlo přece jen moc, zaváhal, zamotal se a&#160;svalil na zem. Všichni se zběsile smáli a&#160;měli prostinké poznámky. Vousáč se ihned vymrštil, natáhl gatě a&#160;trsal dál.</p>
			<p class="MLP_text ParaOverride-1">Tlustá přitančila s&#160;kyselou rybičkou v&#160;hubě a&#160;lákala jiného notně už opilého kavalíra. Ten se rozpačitě usmíval, nakonec vstal, rozkomíhal se v&#160;toporném rytmu a&#160;převzal pochoutku z&#160;úst do úst. Lák kapal na zem a&#160;chasníci řvali nadšením. Bylo na hubené, aby se ukázala… Ta veplula doprostřed scény, drcla do tlusté bokem, až hekla, pak strhla ze stolu ubrus, zahalila se do něj a&#160;začala se svíjet. Přitom pod ubrusem něco kutila. Vzápětí drobnými krůčky přetančila okolo chlápků a&#160;každému strčila pod nos kalhotky, na­vlečené na prstě. Chlapi luskali kloubnatými prsty, fandili, potili se a&#160;pili panáky, a&#160;zároveň jim čert, co jsou ho celý život zvyklí jedním uchem poslouchat, šeptal do ucha: „Ty vole, to je čoro moro… to zas bude průser…“</p>
			<p class="MLP_text ParaOverride-1">A&#160;bylo normálně otevřeno, kdokoliv mohl vstoupit, po ulici chodily paničky venčit rozežrané fousky a&#160;pudly, partička mladých šla z&#160;kina, holky si špitaly na rohu, auťáky jezdily, policejní auta šuměla při chodnících, sanitky se hnaly po kolejích, ptáci zpívali. Choť prezidenta cosi vážně vykládala v&#160;televizi.</p>
			<p class="MLP_text ParaOverride-1">A&#160;my tam seděli a&#160;seděli, a&#160;nikdo nám už nic nenosil, protože personál tančil a&#160;svlíkal se. Úplně na nás zapomněli. Jenom jedinkrát, ve chvíli, kdy ta hubená odhodila košilku, v&#160;té chvíli o&#160;nás cinkla pohledem, vyjekla a&#160;zapadla za závěs, ale ani tam se ta životem protažená jaruna nepřestala houpat v&#160;bocích a&#160;trsat ze všech sil. Závěs se vlnil a&#160;vzdouval. Pak to pustila z&#160;hlavy, vyplula z&#160;prokouřených záhybů jako Venuše z&#160;pěny a&#160;s&#160;novou silou pokračovala.</p>
			<p class="MLP_text ParaOverride-1">Kdovíproč jsem si vzpomněl na dojemný německý seriál Milostné pozdravy z&#160;kožených kalhot. A&#160;kdovíproč mi zároveň s&#160;tím došlo, že čas doopravdy existuje.</p>
			<p class="MLP_text ParaOverride-1">Mlčky jsme přihlíželi. Pavlik měl velké, kulaté, pozorné oči, které jsem u&#160;něj ještě nikdy neviděl. Nakonec jsme tu paní v&#160;přilbě požádali o&#160;placení, ona nás od oka zkasírovala, přidala vtípek, nebyla zase tak opilá, jak by se zdálo, pak odhopsala k&#160;výčepu, zajuchala a&#160;zapojila se do zábavy.</p>
			<p class="MLP_text ParaOverride-1">Nikdo nás nezdržoval, když jsme proklouzli podél pultu ke dveřím. Jediná změna byla, že za námi zarachotil klíč. To bylo asi půl desáté. Bylo slyšet, jak tam za těmi zamčenými dveřmi vesele pokračují. Mecheche ještě zdaleka nekončilo…</p>
			<p class="MLP_text_bez1radku_-12-0- ParaOverride-1">Vyšli jsme do večerní tmy. Ze zahrad kolem vil ve stráni přinesl vítr předválečnou vůni pálícího se chrastí. Odněkud chraplavě zaštěkal vlčák. Pavlik řekl: „Tak co na to řekneš…“</p>
			<p class="MLP_text ParaOverride-1">„To teda vopravdu nevim,“ odpověděl jsem.</p>
			<p class="MLP_text ParaOverride-1">„Já taky ne,“ protáhl Pavlik a&#160;zapálil si. Vzápětí mi strčil hořící cigaretu do ruky, protože v&#160;tu chvíli se k&#160;refýži dokymácela dvaadva­cítka, plácl mě po rameni, s&#160;krátkým rozběhem vskočil do dveří a&#160;dveře se za ním zavřely. Z&#160;okna tramvaje, šplhající do kopce, mi zamával. Nazdar… Píchl prstem přes rameno. Něco někde má. Dal palec k&#160;uchu a&#160;malík k&#160;bradě. Cinkneme si…</p>
			<p class="MLP_text ParaOverride-1">Když tramvaj zmizela, zašlápl jsem startku a&#160;vykročil směrem ke svaté Ludmile. Rozsvícené výbojky promítaly obludně zvětšené, komíhající se větve na zdi kostela. Domů se mi ještě nechtělo, protože domů má člověk chodit pokud možno oproštěn od jakýchkoliv emocemi zatížených zážitků a&#160;představ. Jinak tam s&#160;ním ty zážitky zůstanou v&#160;podnájmu vždycky o&#160;něco déle, než aby se mu pak ještě mohly líbit.</p>
			<p class="MLP_text ParaOverride-1">Prošel jsem Ječnou na Karlák.</p>
			<p class="MLP_text ParaOverride-1">V&#160;Myslíkově ulici jsem se zasnil nad velkou zaprášenou maketou Messerschmittu Me 262, kterou tam měli ve výloze. Pozoroval jsem perlově skvrnité, šedé boky, rozkrytovanou příď se čtyřmi krátkými začouzenými kanónky, pozoroval jsem otevřenou kabinu, která jako by zvala k&#160;nasednutí; uvnitř se hemžily zasklené ciferníky, táhla, káblíky, barevnými kuličkami zakončené ovládací páky, knipl, pedály, rozepnuté popruhy. Hoj! Tohle tržiště iluzí… Kdeže se rozdává to zaujetí, to podomní sektářství, ta úporná touha po emigraci mimo čas, do věčně zelené modelářské krajiny, kde každý patník, kde i&#160;sebemenší veš je součástí trpělivé detailistické liturgie…!</p>
			<p class="MLP_text ParaOverride-1">Najednou jsem si všiml, že těsně vedle mě stojí shrbený stařík v&#160;bekovce, s&#160;tenkým bílým knírkem. Stáli jsme mlčky vedle sebe a&#160;se zaujetím pozorovali ten výsledek pomalého modelářského amoku. Vítr hnal Myslíkovkou prach, vymetený z&#160;tramvajových kolejí.</p>
			<p class="MLP_text ParaOverride-1">„Švalbovka, že ano…,“ podotkl stařík.</p>
			<p class="MLP_text ParaOverride-1">„No. Pěkná,“ odpověděl jsem. Ale na hovno, pomyslel jsem si. Ostatně jako všechny kultovní předměty, určené k&#160;zapomenutí někde na skříni nebo ve vitríně…</p>
			<p class="MLP_text ParaOverride-1">„Ale na hovno,“ řekl ten starý sokol, „já bych to tak dal na zahrádku místo strašáka… Já jich svýho času viděl, pane, nad Ruzyní a&#160;nad Kbelama mraky… To lítalo jak duch, to ste si nemoh splýst… kotláři, ty dělali grrrrrrrrrr, jak když jede náklaďák, ale švalbovka, tak jenom tak pískala… fiúúúúú, fiúúúúú… fiúúúúú… to bylo elegantní éro, to zas jo!“</p>
			<p class="MLP_text ParaOverride-1">Kolem prošly dvě noční blondýny. Jedna z&#160;nich o&#160;nás brnkla lhostejným pohledem a&#160;druhá zívla. Sokol nasál vzduch, počkal, až poodejdou, a&#160;změněným hlasem tiše zabědoval: „Sakra, to je něco! To je materiál! Heleďte, běžte! Nestujte tady se starym dědkem a&#160;utikejte! Utikejte za nima!“</p>
			<p class="MLP_text ParaOverride-1">„No, já si dám radši někde kafe…“</p>
			<p class="MLP_text ParaOverride-1">„Ale co povidáte, hergot, dyť ste mladej! To byste mě teda zarmoutil! Já bejt ve vašich letech, ježiš! Běžte, heleďte, to je materiál! Heleďte! Ta vlevo! To by bylo! Já dybych moh…! Honem, běžte,“ začal do mě šťouchat nemilosrdným, tvrdým prstem.</p>
			<p class="MLP_text ParaOverride-1">Vydal jsem se za nimi, abych nezkazil bláznivému dědkovi radost. Ještě zdálky mě kontroloval, jestli ho nechci podvést, a&#160;tak jsem zahnul do stejné uličky jako ty krasavice. Hned za rohem byl bárek, obestavěný blikajícími forbesy a&#160;na ně napojenými nepřítomnými gamblery. Bar, který vypadal a&#160;dozajista i&#160;fungoval jako postranní vchod do pekla. Zamířil jsem tam, sedl si na vratkou laminátovou židličku a&#160;dal si štok. Hráči sypali mince do svých plechových kamarádů. Jeden si s&#160;automatem tiše povídal. Nakláněl se k&#160;němu, něco mu důrazně říkal a&#160;automat šťastně poblikával. Hruštičky, banány, ananasy. Po tmavě modrém stropě místnosti pomalu rotovaly stovky světelných teček. Choť prezidenta cosi vážně vykládala v&#160;televizi. Dal jsem si ještě jeden štok, zaplatil a&#160;šel pryč.</p>
			<p class="MLP_text_bez1radku_-12-0- ParaOverride-1">Všiml jsem si jich už zdálky; jeden větší, druhý menší. Stáli před vchodem do nějaké dupárny, upřeně se dívali mým směrem a&#160;šeptali si: „To je von…“</p>
			<p class="MLP_text ParaOverride-1">„To neni von… bajo, je to von…“</p>
			<p class="MLP_text ParaOverride-1">„Tak poď, vole…“</p>
			<p class="MLP_text ParaOverride-1">„… čkej, ser na něj…“</p>
			<p class="MLP_text ParaOverride-1">„Ti řikám, že je to von!“</p>
			<p class="MLP_text ParaOverride-1">„No a&#160;cóó, tak…“</p>
			<p class="MLP_text ParaOverride-1">Pokračoval jsem směrem k&#160;nim. V&#160;kapse jsem měl stovku, pár drobných a&#160;cigarety. To by šlo, pokud jim půjde o&#160;tohle. Zvolna se mi vydali naproti. Větší byl o&#160;hlavu vyšší, měl spolehlivě přes metrák a&#160;bylo vidět, že to je typ, kterého znervózňují dlouhé debaty. Ale v&#160;jeho očích jsem zahlédl požehnanou prázdnotu; byly to oči, ve kterých se zrcadlí jenom ta chvíle, která právě je. Oči, které dávají krátkou, ale přece jenom možnost, že člověk kápne na správný argu­ment, a&#160;kudla zůstane v&#160;kapse. Ale ten menší, ten vypadal, že má v&#160;hlavě a&#160;na srdci přesně jenom to svoje a&#160;nic jiného.</p>
			<p class="MLP_text ParaOverride-1">Promluvil ten menší. Mluvil, jako by štěkal. Rychlá drť poprskaných slov a&#160;dlouhatánské pauzy: „Hele… sem ti chtěl říct… zkrátka, voe… co si budem tóó… stane se leccos, ne… znáš to… zkrátka, víš co…“</p>
			<p class="MLP_text ParaOverride-1">„Nevim,“ řekl jsem, protože něco jsem říct musel.</p>
			<p class="MLP_text ParaOverride-1">„No jak, nevim… ti to řikám, ne… každej vobčas ujede… Sme lidi, ne…“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Nó, tak vidiš… Tak to neber vosobně, voe… Já se ti teda <span class="MLP_znak_kurziva_11b CharOverride-1">vomlouvám,</span> jesli to teda bereš, no…“</p>
			<p class="MLP_text ParaOverride-1">„Nemáš za co…“</p>
			<p class="MLP_text ParaOverride-1">„No, mám nemám… dyť víme, ne…!“</p>
			<p class="MLP_text ParaOverride-1">Pokrčil jsem rameny.</p>
			<p class="MLP_text ParaOverride-1">Frajírek se nadechl: „Nó, tak zkrátka… todle se stane… se ti teda <span class="MLP_znak_kurziva_11b CharOverride-1">estě jednou vomlouvám…</span> za tamto…“</p>
			<p class="MLP_text ParaOverride-1">„Tak jo…“</p>
			<p class="MLP_text ParaOverride-1">„Hele… a&#160;ňák to srovnáme, ne… a&#160;tóó… nakonec neni potřeba vo tom někde kvákat… ť je to mezi náma, ne?“</p>
			<p class="MLP_text ParaOverride-1">Kývl jsem.</p>
			<p class="MLP_text ParaOverride-1">„Takže dobrý…?“</p>
			<p class="MLP_text ParaOverride-1">„Dobrý…“</p>
			<p class="MLP_text ParaOverride-1">Nebyl jsem si úplně jistý, jestli to z&#160;jejich strany není nějaká temná komedie, kterou si zpestřují noční zábavu. Ten druhý, udělaný bulík, na mě celou dobu zpříma civěl krví podlitýma vršovickýma očima a&#160;vypadalo to, že dokud se vyluzují zvuky, že ho to nezajímá. Že je zvyklý reagovat spíš na pohyb. Civěl na mě a&#160;kousal sirku. Pak šoupnul špinavou adidaskou a&#160;promluvil: „Hele… já nechci nic řikat… Ale <span class="MLP_znak_kurziva_11b CharOverride-1">u</span>&#160;<span class="MLP_znak_kurziva_11b CharOverride-1">mě… seš teda frajer</span>!“</p>
			<p class="MLP_text ParaOverride-1">Ze zatáčky se vyhoupl auťák s&#160;rozsvícenou cedulí na střeše. Bulík zachraptěl: „Vemem tágo, ne…“</p>
			<p class="MLP_text ParaOverride-1">A&#160;když už nasedali, menší mi rychle vrazil do ruky nějaký papírek: „Hele, tak aspoň zatim takle, jo…!“</p>
			<p class="MLP_text ParaOverride-1">Dveře auťáku bouchly a&#160;byl jsem zase sám.</p>
			<p class="MLP_text ParaOverride-1">Několik minut jsem hleděl na dvoutisícovku ve své ruce. Kolem jezdily prázdné taxíky, neóny blikaly, dveře podniků se netrhly. Noc teprve začínala. Schoval jsem bankovku do kapsy a&#160;šel jsem se podívat, kdy mi jede noční tramvaj.</p>
		</div>
</body>
</html>